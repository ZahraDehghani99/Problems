برای کار با لاتک دو گزینه داریم : ۱) اجرای اون با استفاده از محیط آنلاین Overleaf که نیازی به نصب هیچ چیزی روی سیستم نداره. تنها مشکلی که این روش داره این هست که این سایت در حال حاضر در ایران فیلتر هست و اینکه مدت کامپایل شدن اون ممکنه خیلی طول بکشه. ولی از خوبیای این سایت این هست که می‌شه برای تیکه‌ای از متن کامنت بذازیم و یا اینکه ورژن کنترل داره و می‌شه برگشت به ورژن قبلی


۲) از طریق نصب ملزومات کامپایلر لاتک و نصب افزونه‌ی LaTeX Workshop در visual studio code. برای نصب طبق این [سایت](https://mathjiajia.github.io/vscode-and-latex/#step-2-download--install-visual-studio-code) پیش می‌رویم. فقط چیزی که باید تغییر دهیم در گام سوم این سایت هست که گفته یه سری دستورات رو در settings.json کپی کنیم. همه چیز رو طبق سایت پیش می‌رویم فقط قسمت دوم رو طبق زیر تغییر می‌دهیم:

‍‍

"latex-workshop.latex.recipes": [
{
"name": "xelatex ➞ bibtex ➞ xelatex`×2",
"tools": [
    "xelatex",
    "bibtex",
    "xelatex",
    "xelatex"
    ]
}




یعنی می‌زاریم فقط xelatex بمونه و برای اینکه رفرنس‌ها هم درست چاپ بشوند bibtex رو هم می‌زاریم باشه. این تغییرات را باید در فایل settings.json وارد کنیم. برای پیدا کردنش باید`command + shift + p` و این فایل را پیدا کنیم. مسیرش الان در لپ تاپ من اینه

`~/Library/Application Support/Code/User/settings.json‍‍`

الان دیگه به صورت دیفالت یه کامپایلر xelatex داریم که اجرا می‌شه و همه چیز اوکیه.

---------
**نکات خیلی مهم برای هر پروژه لاتک**

۱) هنگام استفاده از هر پروژه لاتک باید حتما یک فایل .bib داشته باشیم که اسم این فایل باید با اسم داخل کروشه در این خط از کد یکی باشد:
```
\bibliography{references}
```


یعنی ما باید یک فایل به اسم `references.bib` داشته باشیم وگرنه به ارورهای زیر در هنگام اجرای پروژه میخوریم:

```
I found no \citation commands BibTex [Ln 1, Col 1]
I found no \bibdata command BibTex [Ln 1, Col 1]
```

توجه شود که فایل .bbl را خود برنامه ایجاد میکنه یعنی نیاز نیست ما دستی ایجادش کنیم.


۲)برای حاشیه گذاری اطراف صفحه پکیج `frame` مسئول این کاره بنابراین برای حذف این حاشیه ها باید این پکیج را از داکیومنت لاتکمون حذف کنیم کلا.

۳) پکیج xepersian باید آخرین پکیج در لیست پکیج های استفاده شده ی ما باشد در غیر اینصورت ارور میگیریم.

۴) برای اینکه فهرست، رفرنس ها و فوت نوت هامون حالت هایپرلینک داشته باشند باید از پکیج hyperref استفاده شود.

۵) برای اینکه فوت نوت ها در هر صفحه از شماره ۱ شروع شوند باید از دو دستور زیر با هم دیگه استفاده شود. توجه شود که نباید جداشون کنیم و باید بعد از پکیج xepersian استفاده شود:


```
\usepackage{perpage}
\MakePerPage[1]{footnote}
```
**آپدیت** : من این دو دستور را در پروپوزالم استفاده کردم و درست عمل می کرد، در حالیکه برای پایان نامه یک مشکلی داشت و آن هم این بود که فوت نوت صفحه اول پایان نامه از ۲ شروع می شد ولی برای بقیه صفحه ها درست بود. این مشکل شاید به دلیل ورژن لاتک یا استفاده از پکیج های جدیدی بود که در پایان نامه داشتم ولی در پروپوزال نداشتم بوده. برای حل این مشکل طبق این این [سایت](https://tex.stackexchange.com/a/361744/284551) از دو دستور زیر به جای دو دستور بالا استفاده کردم.
```
\usepackage{zref-perpage}
\zmakeperpage{footnote}
```


۶) برای اضافه کردن یک بخشی به فهرست از دستور زیر استفاده میشود. برای مثال مراجع جزو فصل های پایان نامه نیست ولی دوست داریم در فهرست نمایش داده بشه یا هر قسمت دیگه ای، بعد از تعریف اون قسمت بلافاصله دستور زیر باید نوشته شود:

```
\addcontentsline{toc}{chapter}{کتاب‌نامه}
```
به عبارت دیگر برای کتاب نامه باید کد بالا را در ادامه تعریف صفحه کتاب نامه بیاوریم که به صورت زیر میشه:

```
\begin{latin} 
\newpage
\bibliographystyle{unsrtnat}
\bibliography{references}
\end{latin}
\addcontentsline{toc}{chapter}{کتاب‌نامه}
```

۷) [این](https://www.overleaf.com/learn/latex/Sections_and_chapters) سایت در مورد section بندی و اینا خوب توضیح داده که هر levelای از section بندی چه دستوری دارد.

۸) اگر به این مشکل خوردید که در یک عکسی کپشن دادید و رفرنسی که در کپشن اومده از یک شروع شده باید از راه زیر رفت. به عبارت دیگر، اگر یک رفرنسی، رفرنس شماره ی ۸ شما باشه و یک عکسی رو به اون رفرنس بدید ولی شماره اون رفرنس توی عکس یه چیز دیگه باشه باید از پکیج `notoccite`‍ بعد از پکیج `xepersian` استفاده شود. برای اطلاعات بیشتر به [این](https://tex.stackexchange.com/questions/224984/when-citing-inside-caption-it-starts-at-number-one) سایت مراجعه شود.
